<div class="intro-page">
	<a id="page-image-link" href="/en/help?slug=how-to-use-lexsitus-lectures">
		<img src="/assets/img/img/lectures-thumbnail.svg" width="169" /></a>
	</a>
	<p class="no-indent">
		عمده درس‌گفتارها به عنوان «مقدماتی» و برخی از آن‌ها به عنوان «پیشرفته» دسته‌بندی شده‌ است. درس‌گفتارهای
		«پیشرفته» معمولا سی دقیقه یا بیشتر است، یا آنکه این درس‌گفتارها به جنبه یا زمینه تخصصی‌تری از یک مقرره
		می‌پردازد. تمام مواد و مقررات اساسنامه دیوان کیفری بین‌المللی حداقل توسط یک درس‌گفتار مقدماتی پوشش داده شده است.
		به تعدادی از مقررات مهمتر نیز توسط یک درس‌گفتار پیشرفته پرداخته شده است. در سال‌های پیش‌رو، منتخب درس‌گفتارهای
		پیشرفته به لکسیتوس افزده خواهد شد.
	</p>
	<p>
		پیوند فیلم درس‌گفتارها را در منوی قرمز رنگ سمت چپ پیدا می‌کنید. زمانیکه روی ماده‌ای که بدان علاقه‌مند هستید کلیک
		‌کنید، فهرست فیلم‌های مرتبط در قسمت مرکزی صفحه باز خواهد شد (یعنی جائیکه الان در حال خواندن این متن هستید). وقتی
		روی فیلمی که بیشتر مورد نیاز شما است کلیک کنید، سه قسمت فرعی در قسمت مرکزی باز خواهد شد که عبارتند از: صفحه
		نمایش ویدئو در مرکز بالای صفحه؛ داده‌های جست‌و‌جوی ثبت شده برای آن فیلم خاص در پائین صفحه سمت چپ و در سمت راست
		فیلم‌های دیگری که ممکن است در مورد ماده منتخبتان مهیا و در دسترس باشد.
	</p>
	<p>
		در میان جست‌و‌جو و یا فراداده‌ هر فیلم، نشانی‌ اینترنتی ثابت هر درس‌گفتار‌ در لکسیتوس و همچنین نسخه مکتوب آن در
		قالب یک فایل پی.دی.افِ قابل دانلود در پایگاه‌ داده‌‌ای‌‌ «ابزارهای حقوقی دیوان» را خواهید یافت. از آنجا که هم
		فیلم و هم نسخه مکتوب به صورت مجزا نشانی‌های اینترنتی دائمی دارند، می‌توانید با اطمینان خاطر به هر کدام از آن‌ها
		در نوشتار یا تالیفات خود لینک دهید. در اینجا به راحتی روی نماد کپی در بالا کلیک کرده و آن را در قسمت یادداشت‌ها
		در سمت راست و یا مستقیما در سند خود جای‌گذاری می‌کنید. اگر وارد لکسیتوس بشوید (نماد کاربر را در گوشه بالا سمت
		راست می بینید)، می‌توانید فیلم دلخواه خود را در فهرست خواندنی‌های شخصی‌تان با کلیک روی نماد مثبت در کنار نماد
		کپی نیز ذخیره کنید.

	</p>
	<p>
		ساختار منطقی لکسیتوس مبتنی بر اساسنامه رم است. در منتهی‌الیه سمت چپ، همواره می‌توانید به هنگام کار یا مطالعه در
		لکسیتوس به اساسنامه یا قواعد آئین دادرسی و ادله رجوع کنید. درس‌گفتارها مکمل این منابع و سایر منابع متنی در
		لکسیتوس از قبیل شرح قانون دیوان کیفری بین‌المللی خواهد بود. در ردیف بی‌واسطه بالا شما تمام منابع موجود لکسیتوس
		را مشاهده می‌کنید و به آن‌ها دسترسی دارید.
	</p>
	<p>
		فیلم آموزشی فوق‌الذکر درباره درس‌گفتارهای لکسیتوس ارائه شده از سوی «آنتونیو آنگوتی» در <a
			href="/en/help?slug=how-to-use-lexsitus-lectures">اینجا</a> قابل دسترس است.
	</p>
	<p>
		دکتر «یلنا پلامیناک» درآمدی بر درس‌گفتارهای عربی لکسیتوس (همراه با زیرنویس عربی) در <a
			href="/en/help?slug=plamenac-lexsitus-lectures-arabic">اینجا</a> تهیه کرده است. «مرکز حقوق‌بشردوستانه
		بین‌المللی دیاکونیا» هزینه ترجمه زیرنویس‌ها به عربی که توسط تعدادی از دانشگاهیان در بیروت انجام شده را پرداخت
		کرده است. دکتر پلامیناک در تسهیل ضبط و تهیه درس‌گفتارهایی به عربی نیز کمک کرده است.
	</p>
	<p>
		ترجمه زیرنویس درس‌گفتارهای لکسیتوس به فرانسوی در سال ۲۰۲۱-۲۰۲۰ توسط «کلینیک حقوق کیفری و بشردوستانه» (دانشکده
		حقوق دانشگاه لاوال) و با حمایت مالی «آکادمی بین‌المللی اصول نورمبرگ» (که حقوق‌دانان آن یعنی «ناتاشا براک» و
		«آنابلا آتاناسیو آلوز» همکاران این پروژه بوده‌اند) با حمایت غیرمادی «مشارکت کانادایی برای عدالت بین‌المللی»
		انجام شده است. گروه تولید لکسیتوس فرانسوی لاوال توسط فانی لافونتن، اریک سالیوان و ویرجینی لوفور رهبری شده است و
		اعضای آن عبارتند از فلورانس آبراها- لافورست، کلاریس آرنو دونای، کیمبرلی بارونت، تانیا برونت، سیریل کارلیر، لیلا
		دری، لورنس کاترین فرناندز دوسپ، لیا-ماریه گاگنون، رابین گوستو، موسا بینونو هابا، سابرین کانی، گابریل-آن لابرک،
		جنیفر لاکنس، ادریس لقمان سیسه، الکساندرا ماگلوف، کامیل مارکیز-بیسونت، امیلی نوئل، کلارا نورماند، ژولیت سامسون،
		راشل میریام صارفاتی، آن-ماری سیمارد و ماری-آلیکس اِولین تالهوئت.
	</p>
	<p> ترجمه زیرنویس‌ درس‌گفتارهای لکسیتوس به فارسی توسط دکتر محمد هادی ذاکرحسین انجام شده است. ایشان در هموار کردن ضبط
		و تهیه درس‌گفتارهایی به زبان فارسی نیز کمک کرده است.</p>
	<p>
		وزارت امور خارجه نروژ در ساخت پروژه لکسیتوس و از آن جمله منبع درس‌گفتارهای لکسیتوس کمک مالی داشته است.
	</p>
</div>