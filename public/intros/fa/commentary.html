<div>

    <div class="intro-page">
        <a id="page-image-link" href="/en/help?slug=how-to-use-lexsitus-clicc"><img
                src="/assets/img/img/clicc-intro-thumbnail.svg" width="169" /></a>
        <p class="no-indent">
            «محشای قانون دیوان کیفری بین‌المللی» یک تحلیل ماده به ماده از اساسنامه رم و قواعد آئین دادرسی و ادله دیوان
            کیفری بین‌المللی ارائه می‌دهد. محشای قانون دیوان کاربران را قادر می‌سازد تا رویه قضائی، دکترین و تفاسیر را
            به صورت موثر و بدون هزینه بیابند. با لکسیتوس شما می‌توانید فهرست خواندنی‌های شخصی خود را ایجاد کنید و هنگام
            نگارش یک یادداشت حقوقی، مقاله یا سایر متون با بخش یادداشت‌ها نیز کار کنید.
        </p>
        <p>
            پرفسور «مارک کلامبرگ» سرویراستار محشای قانون دیوان است. جوناس نیلسون و آنتونیو آنگوتی ویراستار هستند. گروهی
            از خبرگان حقوق بین‌الملل به عنوان نویسنده در این محشا مشارکت داشته‌اند. محشای قانون دیوان برنامه درسی رسمی
            درس‌ حقوق کیفری بین‌المللی در چندین دانشگاه است؛ از جمله دانشکده حقوق دانشگاه پکن، دانشکده حقوق ادینبرگ،
            دانشکده حقوق دانشگاه ملی سنگاپور، دانشکده حقوق دانشگاه ناتینگهام، دانشکده حقوق دانشاه کوئینز، دانشکده حقوق
            دانشگاه کره جنوبی، دانشکده حقوق دانشگاه استکهلم و دانشکده حقوق دانشگاه اسلو.
        </p>
        <p>
            تفاسیر موجود در «محشای قانون دیوان» لکسیتوس به صورت مستمر توسط نویسندگان و تحت نظارت گروه ویراستاری به
            روزرسانی می‌شوند.
        </p>
        <p class="no-indent">
            <strong>شیوه استفاده:</strong>
        </p>
        <p class="no-indent">
            محشای قانون دیوان بخش جدائی‌ناپذیر پلتفورم لکسیتوس است. لکسیتوس دسترسی به مجموعه ای از منابع را فراهم
            می‌اورد که در اطراف مواد اساسنامه رم به عنوان شیرازه یا رتبه‌بندی اولیه تنظیم شده‌ است. با کلیک روی
            «اساسنامه رم» در سمت چپ، ستون اساسنامه را باز می‌کنید (این بخش در یک ستون با زمینه خاکستری ظاهر خواهد شد).
            ستون دومی نیز در سمت چپ پائین وجود دارد که برای وقتی است که می‌خواهید به محشای قانون دیوان در ارتباط با
            قواعد آئین دادرسی و ادله دسترسی پیدا کنید. در اینجا، هر قاعده‌ای را که بخواهید با حرکت دادن ماوس روی آن و
            سپس با کلیک کردن روی نماد «پر‌کردن نوارها» درسمت چپ آن (که شبیه سه ستون است)‌ انتخاب می‌کنید.
        </p>
        <p>
            برای فیلم آموزشی در مورد نحوه استفاده از محشای قانون دیوان لکسیتوس، لطفا روی گزینه فیلم در بالا کلیک کنید.
            برای دسترسی به فیلم معرفی کلی استفاده از لکسیتوس، فیلم «آموزش عمومی لکسیتوس» در <a
                href="https://lexsitus.cmn-kh.org/lex_web/av_intro.mp4" target="_blank">اینجا</a> را ببینید.

        </p>
        <p class="no-indent">
            <strong>
                جابجایی میان منابع لکسیتوس:
            </strong>
        </p>
        <p class="no-indent">
            برای رجوع به اسناد موجود درباره یک ماده در میان منابع لکسیتوس، باید دکمه «پرکردن نوارها» در سمت چپ هر ماده
            در ستون خاکستری اساسنامه را فشار دهید. سپس می‌توانید روی هریک از منابع در نوار افقی (مانند درس‌گفتارها یا
            رویه قضائي) کلیک کنید تا به جست‌و‌جوی محتوای موجود درباره همان ماده بپردازید.
        </p>
        <p class="no-indent">
            <strong>
                شرح:
            </strong>
        </p>
        <p class="no-indent">
            شرح و تفسیر اصلی در وسط صفحه نمایش (یعنی جائی که در الان در حال خوانش این متن هستید)‌ ظاهر می‌شود. در محشای
            قانون دیوان در ارتباط با هر ماده، پیوندهای مرتبط با رویه قضائی و دکترین را نیز خواهید یافت. در انتهای هر شرح
            و تفسیر، می‌توانید ببنید که نویسنده چه کسی است و آخرین به روز‌رسانی آن چه زمانی بوده است.
        </p>
        <p class="no-indent">
            <strong>
                ثبت نام به عنوان کاربر (اختیاری):
            </strong>
        </p>
        <p class="no-indent">
            به منظور بهره‌مندی کامل از کارکرد محشا شامل امکان ایجاد فهرست شخصی خواندنی‌ها و یادداشت‌ها، نیاز است تا به
            عنوان کاربر (در گوشه سمت راست بالا) ‌ثبت نام کنید. اگر تنها می‌خواهید به محشای قانون دیوان لکسیتوس دسترسی
            داشته باشد، نیازی به ثبت نام نیست.
        </p>
        <p class="no-indent">
            <strong>
                کپی نقل‌قول، فهرست خواندنی‌ها و یادداشت‌ها:
            </strong>
        </p>
        <p class="no-indent">
            در بالای قسمت شرح و تفسیر، منوئی با گزینه‌های «کپی نقل‌قول» و «افزودن به فهرست جاری خواند‌نی‌ها» وجود دارد.
            فهرست خواندنی‌ها پائین قسمت شرح و تفسیر نمایش داده می‌شود. یادداشت‌ها نیز در سمت راست بخش شرح و تفسیر در
            دسترس است.
        </p>
        <p class="no-indent">
            <strong>
                مهیا بودن نسخه چاپی و الکترونیک محشای قانون دیوان:
            </strong>
        </p>
        <p class="no-indent">
            محشای قانون دیوان در قالب یک کتاب چاپی نیز که توسط «نشر الکترونیک دانشگاهی ترکل اوپسال» منتشر شده در دسترس
            است. این مجموعه را در <a
                href="https://www.amazon.com/Commentary-Law-International-Criminal-Court/dp/8283481002/ref=sr_1_fkmrnull_4?keywords=Mark+Klamberg&qid=1555940189&s=gateway&sr=8-4-fkmrnull"
                target="_blank">اینجا</a> می‌توان سفارش داد و به عنوان کتاب الکترونیک در <a
                href="http://www.toaep.org/ps-pdf/29-klamberg" target="_blank">اینجا</a> قابل دسترس است. نسخه برخط
            لکسیتوس همواره به روزتر خواهد بود (چنانکه در انتهای هر شرح و تفسیر خاطرنشان شده است).
        </p>
        <p class="no-indent">
            <strong>
                محشای فرانسوی قانون دیوان لکسیتوس:
            </strong>
        </p>
        <p class="no-indent">
            ترجمه فرانسوی محشای قانون دیوان لکسیتوس در سال‌های ۲۰۲۱ و ۲۰۲۲ توسط «کلینیک حقوق کیفری و بشردوستانه»
            (دانشکده حقوق دانشگاه لاوال) و با حمایت مالی «آکادمی بین‌المللی اصول نورمبرگ» (که حقوق‌دانان آن یعنی «ناتاشا
            براک» و «آنابلا آتاناسیو آلوز» همکار این پروژه بوده‌اند) و با حمایت غیرمادی «مشارکت کانادایی برای عدالت
            بین‌المللی» انجام شده است. گروه تولید لکسیتوس فرانسوی لاوال توسط فانی لافونتن، اریک سالیوان و ویرجینی لوفور
            رهبری شده است و اعضای آن عبارتند از: فلورانس آبراهام-لافورست، کلاریس آرنو دونای، کیمبرلی بارونت، تانیا
            برونت، سیریل کارلیر، لیلا دری، لورنس کاترین فرناندز دوسیپ، لیا-ماریه گاگنون، رابین گوستو، موسا بینونو هابا،
            سابرین کانی، گابریل-آن لابرک، جنیفر لاکنس، ادریس لقمان سیسه، الکساندرا ماگالوف، کامیل مارکیز-بیسونت، امیلی
            نوئل، کلارا نورماند، ژولیت سامسون، راشل میریام صارفتی، آن‌-ماری سیمارد، ماری-آلیکس اولین تالهوئت و جولیا
            تتراولت-پرووِنچر.
        </p>
        <p class="no-indent">
            <strong>
                محشای عربی قانون دیوان لکسیتوس:
            </strong>
        </p>
        <p class="no-indent">
            ترجمه عربی محشای قانون دیوان لکسیتوس در سال‌های ۲۰۲۱ و ۲۰۲۲ توسط یک گروه ترجمه تحت رهبری فتحی عبدالرووف احمد
            (رئیس گروه ترجمه عربی سیلراپ) و با بازخوانی حقوقی از سوی گروهی از حقوق‌دانان با هدایت پرفسور محمد بدار و با
            حمایت مالی وزارت امور خارجه نروژ انجام شده است. اعضای گروه ترجمه عبارتند از: جمال عبدالعظیم (نسخه‌نگار و
            اثبات‌خوان)، مایسا م. فتحی (مترجم)، هاجر م. خلیل (مترجم)، ساره ابراهیم سند (مترجم)، یاسمین شعلان (مترجم).
            گروه حقوقی پروژه نیز عبارتند از: قاضی ریما عاکوم (دستیار سردبیر)، قاضی علی الخطیب (دستیار سردبیر)، سنار طاها
            درویش (دستیار سردبیر)، حسام الدین علام (دستیار سردبیر)، قاضی محمد الطویله (دستیار سردبیر)، پروفسور رانا محمد
            عیسوی (دستیار سردبیر)، مریانا فقیه (دستیار سردبیر)، دکتر داللی حمد (دستیار ویراستار) و رضوی خلیل (دستیار
            ویراستار).
        </p>
    </div>
</div>