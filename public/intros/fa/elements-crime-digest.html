<div>
    <div class="rtl">
        <strong class="pane-heading color">چکیده عناصر در لکسیتوس </strong>
    </div>
    <br />
    <div class="intro-page">
        <a id="page-image-link" href="/en/help?slug=how-to-use-lexsitus-elements-digest"><img
                src="/assets/img/img/element-digest-thumbnail.svg" width="300" height="169" /></a>
        <p class="no-indent">
            «چکیده عناصر» گزیده‌هایی از تصمیمات منتخب دادگاه‌های بین‌المللی در مورد عناصر جرایم موضوع مواد ۶، ۷ و ۸ و
            الزامات قانونی مدل‌های مسئولیت در مواد ۲۵ و ۲۸ اساسنامه دیوان کیفری بین‌المللی را به شما ارائه می‌کند. این
            منبع حاوی رویه قضائي در موضوع حقوق کیفری بین‌المللی است که تکمیل کننده دسترسی مستقیم به اساسنامه دیوان،
            قواعد آئین دادرسی و ادله و سند عناصر جرایم، کارهای مقدماتی، تفسیر و ویدئوتکی است که لکسیتوس برای شما فراهم
            کرده است.
        </p>

        <p>
            با کلیک بر روی «تصمیات» در بنر منوی خردلی رنگ در سمت چپ، فهرست آرای قضائي را پیدا می‌کنید. آرای قضائي را می
            توان بر اساس تاریخ یا مرجع صادرکننده (یعنی دیوان، دادگاه کیفری بین‌المللی یوگسلاوی، دادگاه کیفری بین‌المللی
            رواندا، شعب فوق‌العاده محاکم کامبوج و دادگاه ویژه سیرالئون) مرتب کرد.
        </p>

        <p>
            منو در ابتدا به چهار بخش تقسیم می‌شود: مواد ۶، ۷، ۸ و ۲۵ و ۲۸. بخش‌های ۶، ۷ و ۸ عناصر مشترک را به صورت
            جداگانه از عناصر خاص هر جرم ارائه می‌کند (برای ماده ۸، عناصر مشترک برای هریک از حروف (الف) تا (ز) نمایش داده
            شده است). هنگامی که روی قلاب تیره در مقابل عناصر یا جرم مورد علاقه خود کلیک می‌کنید، فهرستی از عناصر در منو
            ظاهر می‌شود. برخلاف سند عناصر جرایم، چکیده شامل عنصر روانی هر جرم یا مدل مسئولیت نیز می‌باشد.
        </p>

        <p>
            زمانیکه روی یک عنصر کلیک می‌کنید، صفحه لکسیتوس (با یک آدرس اینترنتی منحصر و مختص به خود) حاوی چکیده آن عنصر
            (یعنی صفحه عنصر) در قسمت مرکزی (یعنی جائي که اکنون هستید) باز خواهد شد که از آنجا می‌توانید بخش مربوط به متن
            را بخوانید یا جای‌گذاری کنید. با استفاده از دکمه بعلاوه در بنر خردلی رنگ بالای سند می‌توانید آن را به لیست
            خواندنی‌های خود نیز اضافه کنید (برای این کار باید وارد لکسیتوس در گوشه سمت راست شوید). دکمه سمت چپ در همان
            بنر خردلی رنگ به شما امکان می‌دهد تا نقل قول هر صحفه از چکیده عناصر (شامل آدرس اینترنتی ثابت آن در پایگاه
            داده‌های ابزارهای حقوقی دیوان) را نیز جای‌گذاری کنید. شما می‌توانید کپی خود را مستقیم در بخش یادداشت‌ها در
            سمت راست یا در سند خود جای‌گذاری کنید.
        </p>

        <p>
            صفحات عنصر دارای سه بخش اصلی است: «فهرست مطالب»، «عنصر» و «پاورقی». بخش «فهرست مطالب» به محتویات صفحه عنصر
            پیوند داده شده است. بخش «عنصر» چکیده‌هایی از تصمیمات قضائي را تحت عنوان مربوطه به همراه پیوندی به خود آن
            تصمیم در پایگاه داده‌ای ابزارهای حقوقی دیوان فراهم می‌کند. بخش «پاورقی» اطلاعات منبع را در اختیار قرار‌
            می‌دهد.
        </p>
        <br>
        <p>
            در هر دو بخش «فهرست منابع» و «عنصر» یک کدگذاری رنگی استفاده شده توسط دو چکیده در لکسیتوس نمایش داده شده که
            از این قرار است:
        </p>
        <ul>
            <li class="dot-g ql-direction-rtl"> <strong class="ql-color-green">سبز،</strong> رنگ عنصر جرم خاصی است که
                صفحه لکسیتوس مورد نظر به آن اختصاص داده شده است. در اینجا بیش از ۸۰۰ صفحه از این دست در هریک از دو چکیده
                وجود دارد. این نشان می‌دهد که منابع لکسیتوس چقدر جامع و فراگیر است.</li>
            <li class="dot-r ql-direction-rtl"> <strong class="ql-color-red">قرمز،</strong>رنگ یک یا چند مولفه از هر
                عنصر جرمی است که در رویه قضایی متبلور شده است. اگر علاقه داشته باشید، اجزاء مربوط به قسمت‌های مفصل‌تر یک
                عنصر است.</li>
            <li class="dot-o ql-direction-rtl"> <strong class="ql-color-orange">نارنجی، </strong> رنگ خوشه‌ها یا
                گروه‌های مربوط به شیوه‌های اثباتی است.</li>
            <li class="dot-p ql-direction-rtl"> <strong class="ql-color-purple">ارغوانی، </strong> رنگ شیوه‌های اثباتی
                خاص است که به عنوان عوامل یا مقولاتی درک می شود که می‌تواند به عنوان منبع اثباتی مرتبط با یک الزام
                قانونی خاص عمل کند. چنین عواملی یا از آرای قضائي، دیگر روال‌های محاکم کیفری بین‌المللی، تالیفات یا آنچه
                که بر اساس هر یک از این موارد پیشنهاد شده‌اند اخذ شده است.</li>
            <li class="dot-g ql-direction-rtl"> <strong class="ql-color-gray">خاکستری،</strong> رنگ انوع خاص دلیل است.
            </li>
        </ul>

        <p>
            قسم‌بندی یا ساختار اطلاعاتی دو چکیده در ابتدا برای «پرونده ماتریکس دیوان» در بخش مشاوره حقوقی دادستانی دیوان
            در سال ۲۰۰۴-۲۰۰۵ ایجاد شد. دانشگاه‌های گوتیگن، لاوال و اسلو متعاقباً به ارتقای آن کمک کردند. از جمله افرادی
            که در این طرح مشارکت داشته‌اند می توان به فتحی عبدالرووف احمد، کای آمبوس، آنتونیو آنگوتی، انریکه
            کارنرو-روجو، الخاندرو چهتمن، جولیا گریگنون، الکساندر هاینزه، ویکی یاکوبلیس، کیکی آ. جاپوترا، سانگکول کیم،
            فانی لافونتین، جاستین لواسور، ماریا لویزا پیکه، کریستین رانهیم، آلکسورا رانهیم، سیدورنکو، آلاین-گای تاچو
            سیپوو، اریک سولیوان و ایلیا اوتملیدزه اشاره کرد. مورتن برگسمو خالق و ویراستار سرتاسری چکیده‌ها است. ما یک
            قدردانی به این همکاران مدیون هستیم.
        </p>

        <p>
            تیم لکسیتوس از کیسیون اروپا به خاطر پشتیباتی از کار بر روی «خلاصه عناصر جرایم» و «خلاصه شیوه‌های اثباتی»
            قدردانی می‌کند.
        </p>

        <p>
            چکیده عناصر به زبان‌های انگلیسی، عربی، فرانسوی و اسپانیائی موجود است.
        </p>

        <p>
            در بالا، آموزش تهیه شده از سوی آنتونیو آنگوتی راجع به نحوه استفاده از منبع چکیده عناصر در لکسیتوس را
            می‌یابید.
        </p>
    </div>
</div>